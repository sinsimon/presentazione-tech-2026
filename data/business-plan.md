# **Jump Overview**

Jump è una digital creative company.

Disegniamo strategie digitali per guidare le persone e le aziende nella prossima evoluzione tecnologica e sociale.

I nostri progetti nascono su tutti i touchpoint digitali e si evolvono sia in contesti fisici che virtuali.

# **1. Assetto societario**

A oggi l'assetto societario di Jump è composto da tre Partner:

- **Francesco Ciani**, CEO e fondatore di Jump, laureato in comunicazione e al Master in Business Administration presso la Bologna Business School, si occupa di sviluppare il business di Jump a 360°. Supervisiona la direzione del personale e le operation, oltre ad affiancare il CFO nello sviluppo e nel consolidamento aziendale da un punto di vista economico e patrimoniale.
- **Emil Mingozzi**, CCO di Jump, imprenditore consolidato del panorama forlivese, si occupa della direzione commerciale dell'azienda, sviluppando la componente strategica e consulenziale dell'azienda sia in termini di offering che in termini di raggiungimento degli obiettivi aziendali.
- **Riccardo Minghetti**, CFO di Jump, laureato magistrale con lode in Economia, Finanza e Mercati, si occupa della direzione finanziaria dell'azienda, sviluppando strategie in termini sia di consolidamento del patrimonio e degli asset aziendali, sia della politica finanziaria aziendale.
  **Board of directors**  

- Valentina Balestri, People and Culture Director, laureata in Economia e Commercio presso l’università di Forlì e giornalista iscritta all’albo, dopo anni di esperienza nell’editoria e nel digital marketing oggi guida con un approccio innovativo le iniziative di Jump, per promuovere una cultura aziendale centrata in primis sul benessere delle persone.
- Valentina Cavalli, Operation director
- Roberto Davolio, Client Services director
- Simone Mazzotti, Technology director
- Giammarco Tassinari, Marketing director

# **2. La nostra visione**

# **2.1 La value proposition**

**_Guidare persone, aziende e pubbliche amministrazioni nella prossima evoluzione tecnologica e sociale, attraverso l’ideazione e l’esecuzione di strategie digitali innovative e sostenibili con un alto impatto sui modelli di business._**

La visione della nostra azienda è quindi capire, raccontare e mettere in pratica l’innovazione all’interno della società, evolvendo i modelli di business attraverso la tecnologia e la creatività verso un futuro spontaneamente digitale.

# **2.2 Il manifesto**

Ci riteniamo innanzitutto **esploratori e innovatori,** e abbiamo deciso di riportare all’interno di un nostro **manifesto**, i 4 comuni denominatori, le 4 motivazioni, che spingono e caratterizzano tutte le attività che vengono portate avanti all’interno dell’azienda da ognuna delle persone che ne fanno parte:

_Amiamo le sfide_  
Ricerchiamo, all’interno dei nostri progetti, le soluzioni più intelligenti, pensando fuori dagli schemi e focalizzando i nostri obiettivi. Accettiamo e condividiamo il fatto che le grandi imprese sono difficili da compiere: per questo ci spingiamo sempre oltre i nostri limiti.

_Ci entusiasma la creatività_  
Troviamo energia ed entusiasmo quando i nostri progetti si trasformano in esperienze sociali amate e condivise. Crediamo nella vera sperimentazione creativa, soverchiando regole e pratiche quando ostacolano l’innovazione dei modelli di business.

_Puntiamo in alto_  
La nostra ambizione a lungo termine è quella di essere una delle più riconosciute aziende digitali in Italia e nel mondo: è un obiettivo incredibilmente difficile, ma prima che professionisti siamo esploratori e l’ambizione è un nostro mantra condiviso.

_Siamo guidati dalla curiosità_  
Siamo letteralmente ossessionati dalle idee radicali ad alto potenziale. Abbracciamo il cambiamento e analizziamo con curiosità l’evoluzione del nostro mercato. Siamo attivisti tecnologici e sociali.

# **2.3 I nostri valori**

Jump si basa su valori che tutti e tutte condividiamo e che siamo pronti a sostenere. Ci uniscono ben al di là dei nostri servizi e prodotti attuali. Hanno definito la nostra identità sin dall'inizio e continueranno a farlo, indipendentemente dall'evoluzione della nostra realtà.  
I nostri valori sono 5, condivisi e riconfermati negli anni:

**01 Attitude before skills.**  
L'**attitudine** prima delle professionalità: cerchiamo prima grandi persone rispetto a grandi professionisti. Entusiasmo, rispetto e trasparenza compongono la nostra attitudine al lavoro e allo sviluppo dei progetti.

**02 Positive environment.**  
**Positività e ottimismo** sono valori fondamentali per il clima in azienda, contraddistinto dalla **serenità** che ci guida nell'accogliere con **grande entusiasmo** le sﬁde che il mondo ci offre.

**03 Change in balance.**  
Il **cambiamento** che vorremmo essere nel mondo è quello di **portare equilibrio tra tecnologia e design**, focalizzandoci sulle **esperienze** che proponiamo ai nostri clienti.

**04 Multidisciplinary, trust and results.**  
**Orizzontalità nelle competenze** e della **ﬁducia trasmessa ai clienti e tra colleghi.** Questo è il nostro motore per sviluppare strategie efﬁcaci che abbiano **impatto reale nel business.**

**05 Welcoming digital talents.**  
Spazio al talento dei nativi digitali\! Il nostro valore è quello di aiutare i giovani a esprimere il proprio talento digitale e **crescere nel mondo come persone prima che come professionisti**.

2.4 Jump e il piano di sostenibilità

I nostri valori ci guidano spontaneamente nel far nostro il mondo della sostenibilità, decidendo di aderire all’Agenda 2030.
L’Agenda 2030 è un programma per lo sviluppo sostenibile, sottoscritto nel 2015, dai 193 Paesi membri dell’ONU. L’agenda racchiude 17 obiettivi per lo sviluppo sostenibile, in un grande programma d’azione, per un totale di 169 traguardi. Questi obiettivi sono definiti comuni a livello globale, su un insieme di questioni importanti sullo sviluppo.

Sulla base dei nostri valori, dei 17 SDGS ne abbiamo selezionati 7, in modo che fosse designato un orizzonte comune per tutti gli stakeholder di Jump. Questi goals sono e saranno da perseguire sia in ambito interno, per il mantenimento di un ambiente lavorativo sano e stimolante, ma anche efficiente e in crescita, sia nei confronti dei nostri interlocutori esterni, come clienti e partner, promuovendo modelli ecologici, sostenibili economicamente e socialmente evoluti.

I 7 goals sono stati selezionati durante lo scorso triennio, accompagnati da attività legate all’ambito della sostenibilità quali: la certificazione SA8000, attività di reportistica, introduzione di servizi dedicati nella nostra offering, workshop interni.

In Jump si tratta di un tema sempre più centrale. Per questo, per il prossimo triennio, abbiamo definito una serie di obiettivi in termini di sostenibilità, definendo alcuni focus strategici:
Capitale umano come leva di sostenibilità: Investire su certificazioni che dimostrano l’impegno verso le persone (ad es. la certificazione Great Place to Work)
Sicurezza delle Informazioni (ad es. la certificazione ISO 27001)
Comunicazione trasparente: Sfruttare reportistica e riconoscimenti per migliorare la reputazione aziendale presso stakeholder e clienti.
La roadmap, fra obiettivi generici e certificazioni, prevede:
Anno 2025: Cultura Aziendale e Primi Standard
Redigere entro il 2025 il Report di sostenibilità basato su KPI selezionati.
Azione da ripetere ogni anno.
Certificazione sulla parità di genere UNI/DPR 125:2022
Motivazione: Promuovere e certificare un ambiente inclusivo, equo e diversificato.
Attività correlate: Equità economica e sociale all’interno dell’azienda, Parità di genere nella governance, presenza di piani di crescita sotto la dimensione professionale, economica e personale, Presenza di piani formativi strutturati, Presenza di politiche e strumenti a sostegno della genitorialità.
Anno 2026: Impatto Sociale e Fiducia
Great Place to Work Certification
Motivazione: Riconoscere e comunicare un ambiente di lavoro eccellente, attrattivo per i talenti e centrato sul benessere.
Attività correlate: Sondaggi interni, focus sul miglioramento della cultura aziendale e del work-life balance.
ISO 27001 Certification
Motivazione: Per una digital company, garantire la sicurezza delle informazioni è cruciale per la fiducia dei clienti.
Attività correlate: Mappatura dei processi IT e aggiornamento delle policy di sicurezza.
Anno 2027: Leadership in Sostenibilità e Trasparenza
Leadership in Employer Branding
Motivazione: Rafforzare la reputazione aziendale e attrarre i migliori talenti attraverso riconoscimenti di mercato.
Attività correlate: Potenziamento delle politiche HR e della comunicazione esterna.

4. Panoramica dei collaboratori e collaboratrici
   In Jump sappiamo che il vero cuore dell'azienda sono le persone. Ogni idea, ogni progetto e ogni successo nascono dalla passione e dalla competenza di chi lavora con noi. La nostra forza è ascoltare, sostenere e far crescere le menti che fanno parte della squadra. Non siamo solo una digital company: siamo un incubatore di talenti con l’obiettivo di trasformarli in professionisti sempre più preparati e soddisfatti. Il benessere e lo sviluppo delle persone sono il nostro motore, perché sappiamo che quando le persone stanno bene, anche l'azienda cresce insieme a loro.
   Il Team, che oggi supera le 40 persone, è giovane e dinamico, con un’età media inferiore ai 30 anni, un perfetto equilibrio tra donne e uomini e un tasso di assunzione annuale del 10%.
   Ogni giorno, grazie a una varietà di competenze che vanno dalla strategia al visual, dal marketing al project management, fino allo sviluppo tecnologico che si fonde con l’intelligenza artificiale, la nostra energia e creatività danno vita a progetti digitali innovativi e unici.

Questo organigramma racconta i punti focali del nostro asset aziendale, determinato da figure senior, i Director, che ci hanno dimostrato negli anni competenze e crescita costanti:
Creative Director guida la visione creativa e strategica e coordina i team di Visual e Content, assicurandosi che ogni progetto trasmetta la sua unicità e forza innovativa.
Digital & Innovation Director è responsabile di spingere i confini dell'innovazione digitale, supervisionando le aree di UX/UI, Performance e Innovation.
Development & IT Director supporta i team di sviluppo frontend, backend, CMS e DevOps, garantendo che l’infrastruttura tecnologica sia sempre all'avanguardia e che i progetti siano sviluppati in modo efficiente e sicuro.
Client Service Director è il punto di riferimento strategico per i clienti, responsabile di costruire e mantenere relazioni solide e di fiducia. Supervisiona ogni progetto con un focus preciso al successo, anticipa le esigenze e guida le soluzioni per massimizzare il valore e l’impatto di ogni iniziativa.
Strategy & New Business Director si concentra sull'acquisizione di nuovi clienti e sullo sviluppo di strategie di crescita. Analizza le opportunità di mercato e guida l’azienda nell’espansione delle sue aree di business.
People & Culture Director gestisce la talent acquisition e promuove cultura aziendale, mission e valori dell'azienda, favorendo un clima positivo di fiducia, collaborazione e crescita delle persone, affinché ciascuno possa esprimere il proprio potenziale.
Financial Director gestisce la parte finanziaria dell'azienda, supervisionando budget, flussi di cassa e analisi dei costi. Si assicura che le decisioni aziendali siano allineate con gli obiettivi finanziari a lungo termine.
Management & Operation Director coordina e ottimizza processi e risorse. Lavora per garantire che i progetti vengano completati nei tempi e con l'efficienza desiderata, supportando la crescita aziendale.
I Director, con la loro visione strategica, sono responsabili di definire i percorsi a lungo termine e di guidare l'azienda verso il futuro. Tuttavia, è attraverso la stretta collaborazione con gli Head of che questa visione prende vita. Gli Head of, con la gestione diretta dei team e il loro ruolo operativo, sono fondamentali per tradurre la strategia in azioni quotidiane. La loro leadership pratica, unita al supporto dei Director, crea una sinergia che permette all'intero team di crescere e formarsi costantemente.
La formazione continua rappresenta un pilastro fondamentale: costruiamo percorsi che permettono al team di acquisire nuove abilità, assumere ruoli di maggiore responsabilità e sviluppare una visione più ampia.
Ma non ci fermiamo qui: crediamo che l'integrazione dell'intelligenza artificiale nei nostri processi non solo aumenti l'efficienza, ma ci permetta anche di liberare le menti dalle attività più ripetitive e meno stimolanti. Delegare all'IA compiti come l'automazione delle operazioni giornaliere o la gestione dei dati complessi, ci consente e ci consentirà sempre più di accentrare le nostre energie sulle attività a più alto valore aggiunto, come l’originalità, l'innovazione e la strategia. L'intelligenza artificiale è per noi uno strumento potente che non sostituisce, ma amplifica le capacità umane, consentendoci di essere più produttivi, ma anche più ispirati.
La cultura che stiamo costruendo vede la tecnologia e le persone lavorare insieme per migliorare i risultati, senza mettere mai in secondo piano l'elemento umano che è la vera forza di Jump. Le persone sono e continueranno a essere al centro, con la tecnologia al servizio del loro talento e delle loro idee.

# **5. Jump Business Model**

# **5.1 Context Canvas®**

Al fine di focalizzare il modello di business di Jump, si è deciso di partire dal modello di analisi che avesse uno spettro più ampio, visualizzando al meglio il nostro mercato di riferimento e, parallelamente, affrontando fattori ambientali esterni di carattere sociale e tecnologico in quanto determinanti per la crescita della nostra realtà. In questa direzione, è decisivo inquadrare come punto di partenza il concetto che parallelizza l’evoluzione tecnologica a quella sociale, elementi chiave che si alimentano a vicenda in un quadro sempre più competitivo.  
Il Context Canvas® è quindi il _framework_ che è stato scelto per comprendere questo scenario. Esso aiuta a individuare e focalizzare i fattori trainanti al di fuori dell’azienda e a ottenere una visione contestualizzata sulle forze che potrebbero plasmare Jump e i propri obiettivi strategici all’interno del seguente piano industriale 2025-2027.

**Demographic trends:** Ci siamo chiesti se in ambito demografico, e intorno a temi riguardanti educazione e occupazione ci fossero grandi cambiamenti in atto che potessero impattare il nostro business.

- La generazione Z e il nuovo modo di approcciare il lavoro:  
  Come riportato da **Deloitte** (che ha condotto uno [studio globale sulla Gen Z e i Millennial](https://www.deloitte.com/global/en/issues/work/content/genz-millennialsurvey.html) che analizza le priorità e i valori lavorativi di queste generazioni, inclusa la loro attenzione per sostenibilità e impatto sociale) e da **Ipsos** e **Legacoop** che hanno collaborato alla stesura di un report chiamato "[FragilItalia](https://www.legacoop.coop/1-maggio-e-lavoro-areastudi-legacoop-ipsos-cresce-il-valore-di-flessibilita-e-tempo-libero-gamberini-cambiano-i-paradigmi-servono-nuove-politiche/)", la Generazione Z sta cambiando radicalmente la visione del lavoro, ribaltando molte delle convenzioni tradizionali. Questa generazione cerca nel lavoro non solo una fonte di reddito, ma un'esperienza che offra significato, impatto sociale e un bilanciamento tra vita personale e professionale.  
  Uno degli aspetti chiave di questa trasformazione è la crescente importanza attribuita ai **benefit e alla flessibilità** lavorativa. I giovani della Gen Z non sono disposti a sacrificare la loro qualità della vita per un lavoro e si aspettano che le aziende offrano modalità di lavoro flessibili, come il lavoro ibrido o da remoto, considerati ormai un diritto piuttosto che un privilegio. Inoltre, danno grande valore a un ambiente di lavoro che promuova la **diversità, l'equità e l'inclusione,** e preferiscono lavorare in aziende che si impegnano in pratiche sostenibili e socialmente responsabili.
- Il passaggio generazionale della classe dirigente:  
  Nei prossimi anni si prospetta un cambio generazionale anche nella classe dirigenziale: studi condotti da [SciELO](https://scielo.org.za/scielo.php?script=sci_arttext&pid=S2078-59762023000100007) sottolineano che i Millennials tendono a preferire stili di leadership più inclusivi e collaborativi rispetto ai Baby Boomers. Sono maggiormente orientati verso la trasformazione digitale, l'empowerment dei dipendenti e la sostenibilità. Questo impatterà in maniera significativa sul nostro business ponendoci davanti a interlocutori con una maggiore familiarità con le tecnologie digitali e che preferiranno una comunicazione più attenta all’ambito sociale piuttosto che al mero messaggio di marketing;

**Rules & Regulations:** Ci siamo chiesti quali nuove regolamentazioni potrebbero impattare il nostro business.

- Aggiornamenti dal Garante della privacy  
  Estremamente rilevanti sono gli aggiornamenti del garante della privacy da più punti di vista: l’aggiornamento costante di Avacy (la CMP proprietaria di Jump \- avacysolution.com), l’ottenimento di dati nell’ambito delle performance, e in generale nel contesto della protezione dei dati.  
  Ad es. già nel 2024 è stata attuata un'intensificazione dell'applicazione del GDPR. Questo significa che le aziende avranno la necessità di essere sempre allineate con le normative in continua evoluzione per evitare sanzioni e per proteggere adeguatamente i dati personali. Sarà quindi necessario rispondere sempre a tali esigenze ponendosi come consulenti esperti nell’ambito. Il rovescio della medaglia è chiaramente quello che il reporting dei dati delle performance diventa sempre più complesso, ponendoci nelle condizioni di dover essere sempre al passo anche con gli strumenti di analisi.
- AI Act Europeo  
  L'[AI Act](https://artificialintelligenceact.eu/) è una normativa europea entrata in vigore il 1° agosto 2024, che stabilisce un quadro legale uniforme per lo sviluppo e l'utilizzo dell'intelligenza artificiale (IA) nell'UE, e che dovrà essere recepita da ogni Stato Membro entro il mese di agosto 2025\. L'obiettivo è garantire che l'IA sia sviluppata in modo sicuro e responsabile, proteggendo i diritti fondamentali dei cittadini e mitigando i rischi associati a tecnologie potenzialmente pericolose.  
  Appoggiando l’importanza di regolamentare l’utilizzo di uno strumento tanto delicato dal punto di vista sociale ed economico, crediamo che le limitazioni della normativa possano essere in realtà uno stimolo a creare soluzioni sempre più innovative, ma che siano soprattutto etiche.
- Nuove regolamentazioni sulla sostenibilità anche per attività non quotate  
  Le nuove regolamentazioni europee in tema di sostenibilità stanno estendendo le loro implicazioni anche alle aziende non quotate. Fra queste, la [Corporate Sustainability Due Diligence Directive](https://www.corporate-sustainability-due-diligence-directive.com/) è particolarmente rilevante: entrata in vigore a luglio 2024, questa direttiva impone alle aziende di identificare e gestire gli impatti negativi delle loro operazioni, sia sui diritti umani che sull'ambiente ([European Commission](https://commission.europa.eu/news/new-rules-fostering-sustainable-and-responsible-corporate-behaviour-enter-force-2024-07-25_en), [HRW](https://www.hrw.org/news/2024/05/24/questions-and-answers-new-eu-law-corporate-value-chains)). Queste norme si applicano in particolare alle aziende con oltre 1.000 dipendenti e un fatturato superiore ai 450 milioni di euro. Tuttavia, sebbene le piccole e medie imprese (PMI) non siano direttamente soggette a queste regole, potrebbero essere indirettamente coinvolte, essendo parte delle catene di approvvigionamento di grandi aziende, che devono garantire il rispetto delle normative da parte dei loro fornitori.

**Economy & Environment:** Ci siamo chiesti quali possano essere in ambito economico e ambientale i trend che potrebbero impattare il nostro business.

- Sostenibilità (sociale, economica e anche ambientale):  
  Riprendendo il precedente paragrafo legato alla legislazione, le aziende dovranno adattarsi rapidamente ai cambiamenti normativi, sociali ed economici legati alla sostenibilità. Questo richiede una revisione profonda delle pratiche aziendali, dalla gestione della catena di approvvigionamento fino alla cultura aziendale, per rispondere alle richieste di un mercato che sta diventando sempre più consapevole e normativamente complesso. La capacità di implementare **pratiche sostenibili integrate** nei processi aziendali sarà un fattore cruciale per la competitività futura.
- Impatto economico dello scenario geopolitico Il contesto geopolitico globale sta evolvendo in modo significativo, e questo ha profonde ripercussioni sull'economia mondiale. Le dinamiche economiche e ambientali sono strettamente legate ai cambiamenti nel panorama delle potenze economiche emergenti e alle tensioni internazionali. Il panorama geopolitico è caratterizzato da **blocchi economici emergenti**, **tensioni commerciali**, **instabilità dei mercati** e un crescente focus sulla **sostenibilità**. Le aziende dovranno affrontare sfide significative in termini di **adattamento alle nuove normative** e di gestione di catene di approvvigionamento sempre più complesse e frammentate. Il successo in questo contesto dipenderà dalla capacità di innovare rapidamente, diversificare le fonti di approvvigionamento e mantenere un alto livello di flessibilità nelle operazioni internazionali.

**Competition**: Ci siamo chiesti quali siano i trend portati avanti dai nostri competitors e se fra questi ci siano new entry da tenere in considerazione.

- Le digital company stanno affrontando certamente una fase di trasformazione guidata da alcune tendenze chiave che stanno modellando il futuro del settore.  
  Ecco alcuni dei trend più rilevanti trattati da [Forbes](https://www.forbes.com/councils/forbesbusinesscouncil/2024/07/15/tech-trends-for-the-second-half-of-2024-what-stays-and-what-goes/) e [McKinsey](https://www.mckinsey.com/capabilities/mckinsey-digital/our-insights/the-top-trends-in-tech#new-and-notable):

  - AI e automazioni;
  - AR/VR;
  - Sostenibilità digitale (Con l'aumento della consapevolezza ambientale, le digital company stanno integrando pratiche di sostenibilità nelle loro operazioni, come l'adozione di tecnologie green, ad es. data center a basso consumo energetico, e la promozione di modelli di business sostenibili. La sostenibilità è diventata un fattore competitivo.)
  - Creator economy
  - Cybersecurity e protezione dei dati
  - Ecosistemi di piattaforme (Le piattaforme digitali stanno diventando sempre più integrate e connesse grazie all'uso di API. Questo trend sta spingendo le aziende a creare ecosistemi digitali aperti, dove servizi e prodotti di diversi fornitori possono essere facilmente integrati, offrendo soluzioni più complete e personalizzate agli utenti finali.)
  - Utilizzo di strumenti codeless (Questi strumenti, che permettono di creare applicazioni web e software senza la necessità di scrivere codice, stanno rivoluzionando il modo in cui le aziende sviluppano e lanciano nuovi prodotti digitali)

  Nonostante queste omologazioni e semplificazioni tecniche, ci sono ancora diverse caratteristiche chiave che differenziano una digital company da un'altra. Queste differenze risiedono soprattutto negli aspetti strategici e creativi come:

  - Esperienza utente (UX) e design;
  - Innovazione e adattabilità
  - Personalizzazioni e integrazioni
  - Cultura aziendale e talento
  - Servizio clienti e supporto.

**Technology trends:** Ci siamo chiesti quali possano essere i grandi cambiamenti in ambito tecnologico che potrebbero impattare il nostro business nel prossimo futuro.

I trends tecnologici, approfondendo anche quelli citati all’interno di “competition”, che possono essere considerati influenti nel futuro prossimo della nostra azienda sono in particolare:

- ### AI applicata al marketing, alla content production e allo sviluppo: L’applicazione dell’AI tocca sempre più ambiti: nel marketing, l'AI è utilizzata per l'analisi dei dati, la personalizzazione dei contenuti e l'automazione delle campagne pubblicitarie. Nella produzione di contenuti, l'AI supporta la generazione automatizzata di testi, immagini e video, migliorando la creatività e riducendo i tempi di produzione. Nello sviluppo, l'AI facilita la scrittura di codice, la creazione di prototipi e l'ottimizzazione del software.

- ### Iperconnettività: Nuovi Device e Wearable sono sempre più presenti nuovi dispositivi, come smartwatch avanzati e occhiali intelligenti che, integrandosi con applicazioni di lavoro e social media, migliorano l'accesso alle informazioni in tempo reale.

- ### Strumenti Codeless Gli strumenti codeless stanno democratizzando lo sviluppo software, consentendo a persone senza competenze di programmazione di creare applicazioni complesse. Questo trend è destinato a crescere ulteriormente, con piattaforme come Webflow, Bubble e Adalo che stanno diventando sempre più potenti, offrendo funzionalità avanzate di personalizzazione e integrazione.

**Customer needs:** Ci siamo chiesti come fossero cambiati i bisogni dei nostri clienti e quali saranno i trend sui quali saranno orientati le richieste del mercato nel prossimo futuro.  
Dai trend definiti da Deloitte, Gartner, PWC e [Salesforce](https://www.salesforce.com/resources/articles/customer-expectations/?sfdc-redirect=369) individuiamo i seguenti temi:

- Interazione omnicanale e personalizzazione: la richiesta è spesso quella di un servizio che metta in atto una strategia complessiva, una connessione fluida tra online e offline, garantendo che i dati del cliente e le sue preferenze siano sincronizzati su ogni punto di contatto;

- ### Integrazione di Tecnologie Avanzate (AR, VR, AI) I consumatori sono sempre più aperti all'uso di tecnologie immersive come la realtà aumentata (AR) e la realtà virtuale (VR), e alla loro integrazione per migliorare l'esperienza del cliente, rendendo lo shopping online e le interazioni con i servizi più coinvolgenti e realistici.

- ### Sostenibilità e Responsabilità Sociale: i clienti si aspettano trasparenza, azioni concrete e comunicazione chiara su temi come la riduzione delle emissioni e il trattamento equo dei lavoratori.

- ### Velocità e Risposte Immediate Che si tratti di tempi di caricamento di siti web, risoluzione di problemi tramite chatbot o risposte sui social media, i clienti vogliono interazioni rapide e senza frizioni. Le tecnologie come l'AI e l'automazione sono sempre più centrali per rispondere a questa domanda.

**Uncertainties:** Esistono infine delle tematiche che potrebbero evolvere in modo totalmente incerto e che potrebbero avere un grosso impatto nel nostro business, ma senza sapere quando e come avverranno.  
Al netto dello scenario macroeconomico che non impatta solo il nostro business ma l’intero scenario economico nazionale e internazionale (quali inflazione e politiche monetarie, transizione energetica, la volontà di rendere sostenibile il debito pubblico, etc), sicuramente il contesto geopolitico e la sua instabilità potrebbe portare influenze molto divergenti fra loro: a partire dalla tendenza anticapitalista delle nuove generazioni, che richiedono modelli di lavoro più allineati alla slow life, che potrebbero influire in modo positivo sulle prestazioni ma allo stesso tempo far emergere più rigidità sulle richieste. Da considerare poi il cambiamento climatico che già in passato ha creato situazioni di rischio totalmente inaspettate, come l’alluvione del 2023 che ha distrutto completamente la nostra precedente sede operativa.

5.2 Business model Canvas®

In seguito ad aver definito i nostri valori, tramite il coinvolgimento di tutte le persone di Jump, e dopo aver analizzato le risorse e il contesto in cui ci stiamo muovendo introduciamo un altro framework: il Business Model Canvas®.

Proprio dalle precedenti analisi nasce la value proposition:
Guidare persone, aziende e pubbliche amministrazioni nella prossima evoluzione tecnologica e sociale, attraverso l’ideazione e l’esecuzione di strategie digitali innovative e sostenibili con un alto impatto sui modelli di business.

Rispetto al Canvas riportato di seguito estrapoliamo solo alcuni temi salienti:
Key resources: il modello di governance viene inserito fra le risorse chiave per l’impatto consistente sul modello di business.
Revenue streams: in termini di business model l'obiettivo è andare verso modelli di ricavo ricorrenti e a medio lungo termine. Meno oneshot e più recurrent.

# **5.3 Jump Value Chain**

La suddivisione tra attività primarie e attività secondarie in un'agenzia digitale segue il modello della catena del valore di [_Michael Porter_](https://it.wikipedia.org/wiki/Catena_del_valore#:~:text=La%20catena%20del%20valore%20%C3%A8,Creating%20and%20Sustaining%20Superior%20Performance.), che permette di identificare le funzioni aziendali in base al loro contributo alla creazione di valore per il cliente finale e al successo complessivo dell'impresa. Le _attività primarie_ sono quelle che generano valore direttamente per il cliente, e quindi sono determinanti per attrarre e mantenere la clientela. Le _attività secondarie_ supportano il funzionamento complessivo dell’azienda, rendendo più efficaci ed efficienti le attività primarie, anche se non creano direttamente valore percepito dal cliente.  
Questa distinzione consente di ottimizzare l'allocazione delle risorse e di migliorare l'efficacia dell'intero modello di business di Jump.

**Attività primarie**  
Le attività primarie sono quelle che hanno un impatto diretto sulla creazione e distribuzione del servizio al cliente. Nel caso specifico di un'agenzia digitale come Jump Group, le principali aree coinvolte sono:

1. _Sales & Advisory_: Questa attività riguarda la fase di acquisizione di nuovi clienti e la consulenza strategica. È cruciale perché rappresenta il primo contatto con i clienti e incide direttamente sui ricavi aziendali.
2. _Operation_: Qui vengono gestiti i processi operativi per la fornitura dei servizi digitali (come la realizzazione di campagne online o lo sviluppo di siti web). Si tratta del cuore del business, in quanto la qualità del servizio erogato dipende da questa funzione.
3. _Post Sales & Client Service_: Una volta completata la vendita, è essenziale gestire il rapporto con il cliente, garantendo supporto e assistenza per favorire la soddisfazione e la fidelizzazione nel lungo termine.

**Attività secondarie**  
Le attività secondarie, pur non impattando direttamente sul prodotto o servizio destinato al cliente finale, sono essenziali per il buon funzionamento delle attività primarie. Nel caso di Jump esse includono:

_Governance & Staffing_: Si occupa della strategia aziendale e della gestione dell'organizzazione, garantendo un’adeguata leadership e la corretta assegnazione delle persone nei diversi progetti interni ed esterni.

_Amministrazione, Finanza e Controllo_: Gestisce i flussi finanziari e i controlli di gestione, assicurando la sostenibilità e il mantenimento dell’equilibrio economico dell’agenzia.

_Marketing & Comunicazione_: Sebbene sia un’attività legata alla promozione, qui si riferisce al marketing dell'agenzia stessa, finalizzato a rafforzare il brand, acquisire nuovi clienti e migliorare la propria visibilità sul mercato.

_Gestione delle Persone_: La gestione delle persone è fondamentale in un'agenzia digitale come Jump. Questa funzione si occupa della talent acquisition, della formazione e della crescita del personale.

_Ricerca e Sviluppo_: L'innovazione è essenziale per mantenere la competitività. La ricerca e sviluppo permettono a Jump di migliorare i propri processi, sviluppare nuove soluzioni e restare al passo con le esigenze e le tecnologie del mercato.

_Gestione IT_: In un'agenzia digitale, la tecnologia è alla base dell'operatività quotidiana. La gestione IT assicura che l'infrastruttura tecnologica sia efficiente e sicura, permettendo all'agenzia di operare senza intoppi.

Di seguito una visualizzazione della Value Chain di Jump con relative connessioni tra attività primarie e secondarie.

# **6. Jump Offering**

Di fronte a un mercato in costante evoluzione e a una crescente complessità digitale, abbiamo strutturato i nostri servizi in un framework in quattro fasi — Explore, Shape, Build e Boost — che rispondono a necessità specifiche e crescenti delle aziende nel loro percorso di trasformazione.

### **1\. Explore**

Dedicato in particolare alle realtà di medie e grandi dimensioni che desiderano comprendere e valutare nuove opportunità digitali. Qui si parte dall’analisi approfondita dell’ecosistema competitivo e dallo studio di dati e comportamenti degli utenti, fino a delineare strategie mirate (ad esempio, in ambito AI, SEO o Content) che possano guidare le prime fasi di sviluppo.

I servizi includono:

- **Digital Audit**
- **AI & Data Strategy**
- **UX Research**
- **SEO Assessment**
- **Channel Strate**gy
- **Content Strategy**

### **2\. Shape** **Pensato per le imprese che vogliono definire o rinnovare il proprio posizionamento di marca e migliorare l’esperienza utente in maniera strategica. In questa fase si lavora sulla comunicazione del brand, sul design (UX/UI), sulle strategie di ottimizzazione e sulle infrastrutture digitali, per dare forma concreta a una proposta di valore competitiva.**

### I servizi includono:

- **Brand Positioning & Communication**
- **UX/UI Design**
- **Conversion Rate Optimization (CRO)**
- **SEO Strategy**
- **Sustainability Communication**
- **Cloud & Software Architecture**

### **3\. Build** **Pensato per le aziende che hanno bisogno di tradurre la strategia in soluzioni tangibili. Dalla creazione di contenuti multimediali (foto, video, audio) allo sviluppo di siti web, app mobili e soluzioni di eCommerce, fino alle applicazioni in AR/VR e alle implementazioni di intelligenza artificiale generativa, si costruisce l’ecosistema digitale che rispecchia identità e obiettivi dell’azienda.**

- **Social Native Video Creation**
- **Photo, Video, Audio Production**
- **2D Motion, 3D Modeling & Rendering**
- **SEO Copywriting**
- **Tag Management, Analytics & Data Attribution**
- **CRM & Automation**
- **Generative AI Transformation**
- **AR/VR application development**
- **Corporate website**
- **Web & mobile app**
- **Ecommerce**

### **4\. Boost**

Rivolto alle aziende che desiderano accelerare la propria presenza online o consolidare i risultati già ottenuti. In questa fase si dà impulso al marketing a pagamento (Paid Social, Programmatic, Amazon Advertising, etc.), alle attività di Digital PR & Influencer Marketing, al Link Building e si garantisce un monitoraggio costante delle performance e delle infrastrutture, per massimizzare visibilità e ROI.

- **Paid Social**
- **Paid Search**
- **Programmatic**
- **Amazon Advertising**
- **Digital PR & Influencer Marketing**
- **Link Building**
- **Social Media Management**
- Performance Monitoring & Infrastructure Management

# **7. Clienti e partnership**

**7.1 Gestione priorità: i quadranti**

Già nel triennio 22-24, coordinatamente alle azioni che hanno portato alla creazione della governance di Jump, è stato costruito un primo modello di gestione delle priorità che potesse aiutare a rendere fluida l’operatività. Il modello prevedeva l’assegnazione di un quadrante a ogni commessa: grazie a una formula matematica che metteva insieme valori numerici e caratteristiche determinanti di un progetto, veniva assegnato uno dei 5 quadranti che andavano a definire un livello di priorità.

Per il prossimo triennio il modello è stato migliorato in due direzioni:

- Il quadrante va a definire il cliente e non la commessa singola, tenendo in considerazione la totalità delle commesse assegnate a Jump, anche in linea con la strategia di Client service;
- I quadranti da 5 passano a 6, definendo più livelli e sfumature allineate agli obiettivi di sviluppo di Jump, facilitando la gestione operativa.

La logica dei quadranti guida tutte le aree di Jump, dalla direzione all’operatività, perché attraverso essi è possibile rendere trasparente e immediata la logica delle priorità a tutte le risorse interne, andando in direzione della responsabilizzazione di ognuno.

Per il calcolo del quadrante vengono presi in considerazioni 4 dati:

- Distintività: calcolata attraverso 4 score (3 score finanziari e oggettivi, ovvero Solvibilità, Marginalità e Debito ottenuti da Creditsafe, e uno score soggettivo, ovvero la media fra valutazione di Branding, possibilità di network e strategicità di progetto)
- Volume totale delle commesse
- Marginalità media ponderata di progetto
- Incidenza del volume totale delle commesse sull’obiettivo annuale dell’azienda

| Soglia Distintività    | 0,50            |
| :--------------------- | :-------------- |
| **Soglie Volumi**      | **1% e 4%**     |
| **Soglie Marginalità** | **20% e 40%**   |
| **Obiettivo Volumi**   | **2 650 000 €** |

I quadranti sono identificati come segue:

- **SEED**: **PRIORITA’ MINIMA**  
  Volume progetto \< 15.000€  
  Progetti piccoli con un'incidenza sul volume annuale molto bassa, ma in potenziale crescita. Un’opportunità per gli account più Junior per misurarsi con cross/up-selling

Indicatore base per accedere ai seguenti quadranti: Volume progetto \>= 15.000€

- **RISK:** **PRIORITA’ BASSA**  
  (se un progetto presenta anche uno solo degli indicatori che seguono andrà a corrispondere a questo quadrante)
  - Incidenza \< 1%
  - Distintività \< soglia di distintività
  - Marginalità preventiva \< 20%

Indicatore base per accedere ai seguenti quadranti: Distintività \>= soglia di distintività

- **GAMBLE:** **PRIORITA’ MEDIO/BASSA**
  - 1% \<= Incidenza \< 4%
  - 20% \<= Marginalità preventiva \< 40%
- **GROWTH:** **PRIORITA’ MEDIO/ALTA**
  - 1% \<= Incidenza \< 4%
  - Marginalità preventiva \>= 40%
- **CHALLENGE:** **PRIORITA’ ALTA**
  - Incidenza \>= 4%
  - 20% \< Marginalità preventiva \< 40%
- **STAR:** **PRIORITA’ MASSIMA**
  - Incidenza \>= 4%
  - Marginalità preventiva \>= 40%

**7.2 Partnership**

- [**Stile di Bologna**](https://stiledibologna.com/)**:** Stile di Bologna è un’agenzia creativa di riferimento, specializzata nell’ideazione e nella realizzazione di progetti di comunicazione e design altamente innovativi. Con un approccio strategico e attento ai dettagli, Stile di Bologna si distingue per la capacità di tradurre le esigenze del cliente in soluzioni visive e concettuali di grande impatto, contribuendo così a rafforzare l’identità e la visibilità dei brand. La nostra collaborazione con Stile di Bologna si fonda su una condivisione di valori di qualità, creatività e professionalità.  

- [**FCB Partners**](https://www.fcbpartners.it/it) è un’agenzia di Milano che accorpa diverse realtà in ambito comunicazione, parte del network internazionale FCB. Il focus principale del gruppo è la creatività e in una logica di partnership, Jump fornisce consulenza e capacity operativa alle aziende del Gruppo in ambito digital marketing e tecnologia.  

- [**Corax**](https://corax.business/)**:** agenzia di riferimento nel mondo degli influencer, specializzata nella gestione e strategia di campagne di marketing digitale. Con un focus particolare sullo sviluppo di collaborazioni tra brand e figure influenti sui social media, Corax aiuta le aziende a raggiungere il loro pubblico target in modo autentico e coinvolgente. Grazie alla sua esperienza nel settore, l’agenzia è in grado di creare strategie su misura, ottimizzando l’impatto delle campagne e garantendo risultati concreti attraverso una gestione esperta degli influencer e delle piattaforme digitali.

- [**Publione**](https://publione.it/)**:** centro media e agenzia di produzione video con una solida esperienza nel settore della comunicazione. Specializzata nella gestione di campagne pubblicitarie e strategie media, Publione offre soluzioni integrate per ottimizzare la visibilità dei brand attraverso una gestione efficiente dei canali e dei formati pubblicitari. Inoltre, grazie alla sua expertise nella produzione video, realizza contenuti visivi di alta qualità, in grado di raccontare storie coinvolgenti e potenziare l’impatto delle comunicazioni aziendali. La combinazione di competenze media e creative fa di Publione un partner ideale per chi cerca soluzioni multicanale innovative ed efficaci.  

- [**Lab51**](https://www.lab51.it/)**:** software house specializzata nello sviluppo di soluzioni tecnologiche avanzate e personalizzate. Con un forte focus sull’innovazione e l’efficienza, Lab51 offre servizi di progettazione e sviluppo software, con un particolare impegno nella creazione di applicazioni e sistemi su misura per soddisfare le esigenze specifiche dei clienti. La sua esperienza e competenza nel settore le permettono di realizzare soluzioni digitali scalabili e performanti, in grado di supportare la crescita e l’evoluzione dei business con cui collabora.

- [**Effizient**](http://www.effizient.it)**:** Effizient Srl è una società di consulenza privacy specializzata nella tematica della protezione dei dati personali, che supporta la nostra azienda nel processo di adeguamento e gestione degli adempimenti previsti dalla normativa in materia di protezione dei dati personali. Nella pratica ci guidano nella creazione e nel mantenimento di un modello organizzativo Privacy valido e calibrato sulle esigenze di ogni divisione e reparto aziendale. Curano inoltre tutta la documentazione del prodotto digitale “Avacy”.

- [**Lexim**](http://www.lexim.it)**:** Lexim Srl è una società di consulenza che ci affianca nella gestione degli adempimenti normativi, nella predisposizione della contrattualistica e nella tutela della proprietà intellettuale. Uno dei soci fondatori, Enrico Orlati, è nominato temporary Chief Legal Officer.

- [**JetHR**](http://www.jethr.com)**:** JetHR è la piattaforma di gestione del personale che ci permette di automatizzare i nostri processi HR semplificandoli e creando un’efficienza e una scalabilità operativa ed economica importante. Con meno processi burocratici da gestire, possiamo concentrarci di più su ciò che conta davvero: le persone. Le persone che ogni giorno contribuiscono alla nostra crescita, al nostro benessere collettivo e al nostro successo.

- [**ITS Academy Adriano Olivetti**](http://itsolivetti.it)**:** ITS Academy Adriano Olivetti è un Istituto tecnico superiore, di cui la nostra azienda è socia, e ci permette di inserire talenti motivati nell’utilizzo delle nuove tecnologie all’interno della nostra realtà.  

- [**UNIBO**](https://www.unibo.it/it)**:** La sinergia con UNIBO, Università di Bologna ci permette di integrare nel nostro team giovani talenti altamente qualificati, con un forte orientamento all'innovazione e alle tecnologie emergenti.  

- [**Politecnico di Milano**](https://www.polimi.it/): Grazie alla collaborazione con il Politecnico di Milano possiamo accedere a una rete di studenti e neolaureati – provenienti da uno dei centri di eccellenza in Italia – pronti a portare nuove competenze e soluzioni creative, contribuendo alla crescita e all'evoluzione continua della nostra azienda.  

- **ELIS Innovation Hub**  

- [**BI-REX**](https://bi-rex.it/)**:** BI-REX è uno degli 8 Competence Center nazionali istituiti dal Ministero delle Imprese e del Made in Italy (ex MISE) nel quadro del piano governativo Industria 4.0. La partnership siglata con questa realtà ci permette di supportare i nostri clienti nei processi di innovazione tecnologica e trasformazione digitale.  

- [**Meta**](https://www.meta.com/it/): Grazie alla partnership con Meta, accediamo a risorse strategiche e best practice esclusive per la pianificazione e la gestione di campagne pubblicitarie su Facebook, Instagram e le altre piattaforme del gruppo. Questo ci consente di massimizzare l’efficacia delle nostre strategie di social media advertising, offrendo ai nostri clienti soluzioni mirate e performanti, con accesso anticipato a funzionalità innovative e un costante aggiornamento sulle evoluzioni dell’algoritmo e degli strumenti Meta.

- [**Google**](http://google.com): In qualità di partner di **Google**, beneficiamo di un rapporto diretto con il team, ottenendo supporto avanzato per l’ottimizzazione di campagne di ricerca (Google Ads), video (YouTube Ads) e display, oltre che per i servizi di web analytics. Questa collaborazione ci consente di implementare le best practice in ambito SEO, SEM e misurazione delle performance, sfruttando gli strumenti messi a disposizione da Google (come Google Marketing Platform, Google Tag Manager e Google Analytics) per offrire ai nostri clienti soluzioni sempre aggiornate e in linea con gli ultimi trend del mercato digitale.  

- [**AWS**](https://aws.amazon.com/it/): La partnership con **AWS (Amazon Web Services)**, la piattaforma di cloud computing più completa e ampiamente adottata al mondo, ci consente di avere un unico interlocutore, presente anche in Italia, per tutte le nostre esigenze di cloud. Grazie ad AWS, possiamo sfruttare un'ampia gamma di servizi cloud, tra cui **potenza di calcolo, archiviazione, database, analisi e machine learning**. Questo ci permette di sviluppare e gestire applicazioni innovative in modo rapido, sicuro e scalabile. Inoltre, AWS è certificata nella sostenibilità ambientale, utilizzando **energie rinnovabili** per alimentare i propri data center e promuovendo pratiche ecologiche. La piattaforma è conforme alle normative europee, incluso il **GDPR**, garantendo la protezione dei dati dei nostri clienti. Grazie alla sua presenza **in Italia** e alla sua conformità alle normative locali, AWS è una scelta ideale anche per le **Pubbliche Amministrazioni**. Inoltre, la collaborazione con un leader tecnologico come AWS rafforza il nostro **prestigio** e la nostra **credibilità** nel mercato, dimostrando la nostra capacità di adottare soluzioni all'avanguardia e di fornire servizi di alta qualità. aws.amazon.com

# **Mercato**

# **8. Il mercato digitale italiano: as-is**

Secondo il Rapporto Anitec Assinform “Il Digitale in Italia” (agosto 24), nel 2023 il mercato digitale italiano ha registrato una crescita del 2,1%, raggiungendo un valore complessivo di 78,7 miliardi di euro. Si tratta di un incremento superiore rispetto al PIL nazionale (+1,5%) e con andamenti differenziati tra i diversi segmenti. I Servizi ICT hanno mostrato la variazione più rilevante (+9% e 16,2 miliardi di euro), con un’accelerazione sostenuta principalmente dai servizi di cloud computing, di cybersecurity e dai servizi professionali e di integrazione riguardanti le tecnologie e le piattaforme di Intelligenza Artificiale. Andamenti particolarmente positivi hanno caratterizzato anche i segmenti del Software e Soluzioni ICT (+5,8% e 9,1 miliardi di euro) e dei Contenuti e Pubblicità Digitali (+5,5% e 15,2 miliardi di euro).

Di seguito, presentiamo un’**Analisi SWOT** che tiene conto delle principali dinamiche di mercato appena descritte, evidenziando come i trend positivi di crescita e le peculiarità del settore digitale italiano possano influenzare — nel bene e nel male — la strategia e il posizionamento di un’agenzia strutturata secondo il nostro approccio a quattro fasi.

### **Punti di Forza (Strengths)**

1. **Framework Integrato**
   - L’approccio strutturato in quattro fasi (Explore, Shape, Build, Boost) offre un servizio completo che copre tutte le esigenze del cliente: dall’analisi iniziale allo sviluppo e al potenziamento continuo.
2. **Team Multidisciplinare e Specializzato**
   - Competenze verticali su strategie di marketing, design UX/UI, sviluppo software, intelligenza artificiale e gestione campagne media consentono di fornire soluzioni personalizzate e ad alto valore aggiunto.
3. **Capacità di Adattamento Tecnologico**
   - La conoscenza delle ultime tecnologie (es. AR/VR, Generative AI, Cloud architecture) permette di rispondere rapidamente alle nuove tendenze di mercato e anticipare i bisogni dei clienti.
4. **Focalizzazione sui Dati**
   - L’utilizzo di strumenti avanzati di analytics, tag management e data attribution garantisce decisioni guidate dalle evidenze, favorendo l’ottimizzazione continua delle performance.

### **Punti di Debolezza (Weaknesses)**

1. **Elevata Concorrenza**
   - Il mercato delle agenzie digitali è molto competitivo; differenziarsi in termini di proposta e pricing richiede sforzi costanti in comunicazione e posizionamento.
2. **Dipendenza da Risorse e Competenze Chiave**
   - Servizi altamente specializzati (es. AI, AR/VR) richiedono professionisti di alto profilo. La disponibilità limitata di talenti nel mercato può rallentare la crescita o aumentare i costi di recruiting.
3. **Complessità dei Progetti**
   - La gestione di progetti complessi, che includono diverse fasi e tecnologie, comporta sfide organizzative e una possibile dispersione di energie se non adeguatamente pianificata.
4. **Crescente Necessità di Investimenti Tecnologici**
   - Per restare all’avanguardia, l’agenzia deve investire continuativamente in nuove tecnologie e formazione interna, con impatti significativi sui margini.

### **Opportunità (Opportunities)**

1. **Digital Transformation in Aumento**
   - Sempre più aziende, anche di settori tradizionali, vedono nella trasformazione digitale un passaggio necessario. Ciò crea una forte domanda di consulenza e servizi integrati.
2. **Nuove Tecnologie Emergenti**
   - L’adozione di AI generativa, soluzioni cloud avanzate e applicazioni AR/VR apre spazi di mercato poco presidiati, in cui proporsi come leader e innovatori.
3. **Espansione su Mercati Esteri**
   - La natura digitale dei servizi facilita l’apertura a clienti internazionali, ampliando il potenziale bacino di utenza e riducendo la dipendenza dal mercato locale.
4. **Collaborazioni e Partnership Strategiche**
   - Siglare accordi con vendor tecnologici, piattaforme di eCommerce o network di influencer può rafforzare la proposta di valore e migliorare la visibilità.

### **Minacce (Threats)**

1. **Crescente Competitività e Basso Differenziale di Prezzo**
   - La corsa al ribasso dei prezzi e la presenza di competitor globali (che offrono servizi digitali a costi contenuti) potrebbero ridurre i margini di profitto.
2. **Evoluzione Tecnologica Rapida**
   - La continua evoluzione di strumenti, linguaggi e piattaforme richiede aggiornamenti costanti; rimanere indietro, anche solo temporaneamente, può portare alla perdita di opportunità.
3. **Variabili Macroeconomiche e Instabilità**
   - Eventuali recessioni o tagli di budget nel marketing possono spingere le aziende a ridimensionare gli investimenti digitali, incidendo negativamente sulla domanda.
4. **Regolamentazioni e Privacy**
   - Cambiamenti nella normativa (ad esempio GDPR, regolamentazioni sui cookie e la gestione dei dati) possono aumentare i costi di adeguamento e limitare alcune attività di marketing.

# **9. Il mercato digitale italiano: previsioni 2025-2027**

L’evoluzione del mercato digitale sarà influenzata principalmente dai seguenti fattori:

- L’utilizzo di risorse pubbliche, non solo riguardanti il PNRR, destinate ai progetti di digitalizzazione del Paese, principalmente nei comparti della sicurezza IT, dell’ammodernamento delle infrastrutture tecnologiche in ottica cloud e di tutto ciò che riguarda i progetti di sanità digitale.
- L’andamento del comparto manifatturiero, pur beneficiando anch’esso di fondi per supportare la transizione 4.0, si prevede che continuerà a mostrare un atteggiamento prudente caratterizzato da forte attenzione ai costi, inclusi quelli relativi a progetti e soluzioni IT, dovuto all’incertezza nella crescita della produzione industriale su cui incide lo scenario geopolitico e i possibili impatti sull’economia globale e la persistente carenza di forza lavoro specializzata.
- Il perdurare di una situazione economica incerta sia a livello nazionale che internazionale. Come nel 2024, dove il mercato ha visto un’ulteriore crescita (+3,3%) a fronte di un andamento del PIL più contenuto, anche negli anni successivi (2025-2027) si prevede che il mercato digitale continui a beneficiare degli effetti del PNRR con una crescita media annua del 3,9%.
- Il comparto del Software e Soluzioni ICT proseguirà la crescita registrata negli ultimi anni, con un TCMA 2023-2027 del 5%. Il segmento dei Servizi ICT continuerà la crescita trainata dai progetti Cloud, da quelli relativi all’Intelligenza Artificiale e dalla sicurezza informatica (TCMA 2023- 2027, \+8,2%).
- Infine, il settore dei Contenuti e Pubblicità Digitale è previsto registrare un tasso di crescita medio annuo 2023-2027 del 4,4%.

# **10. L’impatto del PNRR sugli scenari di previsioni del mercato digitale**

Le missioni che avranno maggiore impatto sulle previsioni del mercato digitale nei prossimi anni sono quelle relative a “Digitalizzazione, innovazione, competitività e cultura” (Missione 1\) e “Salute” (Missione 6). Le previsioni per il mercato digitale in Italia nel triennio 2024-2027 dipenderanno dagli investimenti in digitalizzazione finanziati attraverso il PNRR.

Nel 2024, l'impatto del PNRR sul mercato digitale è stimato in 2,1 miliardi di euro, portando il totale a 81,2 miliardi di euro. Nel 2025, l'impatto previsto è di 2,7 miliardi, con un mercato totale di 84,5 miliardi e una crescita del 4,1%. Per il 2026, si prevede un impatto di 2,3 miliardi di euro e un mercato di 88 miliardi, con una crescita del 4,1%. Infine, nel 2027, l'impatto sarà di 1,5 miliardi, portando il mercato a 91,6 miliardi con una crescita del 4,1%.

**Il mercato dei digital enabler e dei digital transformer**

Il mercato digitale continua a crescere rapidamente, guidato in particolare dalle soluzioni e dai servizi che abilitano e trasformano il business digitale, con una crescita media annua dell'11,1%. Questo tasso è significativamente più alto della crescita generale del settore ICT, che è solo del 3,5%.  
Gli investimenti delle organizzazioni private e pubbliche sono polarizzati principalmente su soluzioni e servizi Cloud, strumenti di Cybersecurity e di Big Data Management. Le iniziative in questi ambiti sono propedeutiche ai processi di adozione di un'ampia gamma di tecnologie, sia emergenti che più consolidate, come ad esempio soluzioni di Intelligenza Artificiale e Cognitive Computing e piattaforme per la gestione Web. La crescente complessità di tali soluzioni, sia emergenti che consolidate, richiede un partner tecnologico in grado di garantire la conformità alle normative aziendali e alle legislazioni europee, nonché di fornire una consulenza a 360° su tematiche quali cybersecurity, data management e AI.

**Il mercato digitale nei territori regionali**  
Nel 2023, la spesa per la digitalizzazione in Italia è stata concentrata nelle regioni del Nord Ovest e del Centro (62% del totale), con una crescita rispettivamente del 2,4% e del 2,9%. Il Nord Est ha visto una crescita del 2,3%, mentre il Sud e le Isole hanno registrato la crescita più bassa (0,5%) e il volume di spesa più basso (14,4 miliardi di euro). La Lombardia e il Lazio guidano gli investimenti, favorite da piani di sviluppo e infrastrutture avanzate. Il PNRR mira a ridurre il divario digitale tra Nord e Sud, promuovendo una digitalizzazione più equa in tutto il paese.

**I settori**  
Nel 2023, il mercato digitale ha continuato a crescere in quasi tutti i settori, a eccezione di Telco e Media, in fase di ristrutturazione e con investimenti rallentati.

- **Pubblica Amministrazione e Sanità**: La spesa digitale è trainata dai progetti del PNRR, con focus sulla digitalizzazione e l'efficientamento dei processi.
- **Banche**: Crescita del mercato digitale del 6,6% (9.859 milioni di euro), con investimenti in customer experience e gestione/protezione dei dati.
- **Energy & Utility**: Incremento del 4,5% (oltre 2,2 miliardi di euro), grazie a iniziative ambientali e infrastrutturali in risposta alla crisi energetica globale.
- **Distribuzione e Servizi**: Spesa digitale in crescita del 2,8% (3,8 miliardi di euro), con focus sulla digitalizzazione delle relazioni con i clienti e sull’ottimizzazione operativa.
- **Travel & Transportation**: Dopo la ripresa del 2021-2022, si osserva un rallentamento, con investimenti mirati alla sicurezza e valorizzazione dei dati aziendali.

Per le **PMI italiane**, il 2023 non ha solo segnato un **progresso rilevante in pratiche e investimenti** ma ha anche portato una serie di **sfide**, tra cui il **mantenimento della competitività, la promozione di azioni sostenibili** e la costante trasformazione sono le più ricorrenti. La **digitalizzazione**, in questo contesto, ha avuto e continuerà ad avere un ruolo cruciale rappresentando un **fattore chiave nella definizione di nuove pratiche e processi**. In tal senso, le **tecnologie emergenti** diventano sempre più **centrali nel migliorare l’efficienza operativa e nel creare nuove opportunità di business.**

**Corporate vs PMI**  
Le PMI italiane hanno aumentato la loro spesa digitale del 3,4% nel 2023, mostrando una crescita inferiore rispetto alle grandi imprese (+5,4%). Il Digital Intensity Index evidenzia un divario tra PMI e grandi imprese nell'adozione di tecnologie che richiedono competenze specialistiche, come l'analisi dei dati. Anche rispetto alle PMI europee, quelle italiane mostrano un ritardo nell'uso di software gestionali, condivisione elettronica, social media e Cloud computing. Nonostante il 55,1% delle PMI abbia valutato l'uso dell'IA, la mancanza di competenze ne ha impedito l'adozione. Pertanto, è fondamentale per le PMI italiane investire in formazione e acquisizione di competenze specializzate per sfruttare appieno il potenziale della digitalizzazione.

**Digitalizzazione e sostenibilità**  
L’Agenda 2030, adottata dall’Assemblea Generale delle Nazioni Unite, definisce 17 obiettivi di sviluppo sostenibile finalizzati all’eliminazione della povertà, alla protezione del pianeta e al raggiungimento di una prosperità diffusa. Gli obiettivi fanno riferimento ai tre domini dello sviluppo sostenibile: ambientale, sociale ed economico. In sintonia con l’Agenda ONU 2030, la Commissione Europea ha enfatizzato l’approccio della “Twin Transition”, in cui progresso tecnologico e transizione sostenibile procedono all’unisono.

**Il mercato delle agenzie**  
Stando ai dati delle Camere di Commercio del 2023, il panorama delle Agenzie di Marketing in Italia è estremamente variegato e dinamico, con numeri che arrivano a **39mila imprese**. Si tratta di un notevole aumento rispetto al passato, evidenziando un **mercato in crescita**.  
In termini di fatturato, **solo 1.334 agenzie superano il milione di euro**, a dimostrazione di un mercato ancora acerbo, con **ampie opportunità di crescita**. La geografia gioca un ruolo significativo, con Milano e Roma che concentrano il maggior numero di imprese, rappresentando anche le città dove si raccolgono i maggiori ricavi. Napoli, Torino e Brescia seguono a ruota, contribuendo alla diversificazione del settore su scala nazionale.  
La Lombardia (e soprattutto il milanese), ospita la quasi totalità di imprese di grandi dimensioni (91%) e una quota maggioritaria di medie dimensioni (59%), mentre le imprese di piccole e soprattutto quelle di dimensioni micro sono molto diffuse sul territorio.  
**I soggetti di medie e grandi dimensioni (più di 50 dipendenti) rappresentato poco meno dell’1% e producono oltre la metà (quasi 60 %) del fatturato complessivo del comparto.**  
In questo scenario, uno dei fenomeni più rappresentativi degli ultimi anni è rappresentato dalle **Media Company Digitali**,come Freeda, Factanza, Visit Italy, Will, Starting Finance, Chef in Camicia, Geopop, che collaborano con le aziende, sia grandi che piccole, principalmente su progetti di branded content.

# **11. Competitors: Metodo di Ricerca e Modalità di Rating**

Di seguito verranno illustrati il metodo di ricerca e le modalità di rating utilizzati per l'analisi delle web agency concorrenti di Jump Group. Questo studio ha l'obiettivo di identificare i principali attori del mercato, confrontare i loro servizi, il profilo dei clienti e valutare le performance complessive utilizzando specifici KPI.

**Selezione delle agenzie**  
La selezione delle web agency concorrenti è stata condotta con un approccio metodico e strategico, partendo dalla Meta Business Partner Directory. Questa directory è una risorsa autorevole nel settore digitale, curata da Meta, che include solo le agenzie che hanno dimostrato un livello elevato di competenza, affidabilità e successo nell'implementazione delle soluzioni digitali di Meta, come Facebook Ads e Instagram Marketing. Essere inclusi in questa directory significa che un'agenzia ha superato rigorosi criteri di valutazione imposti da Meta, come la capacità di generare risultati misurabili per i clienti, l'adozione di best practice nel marketing digitale e la continua formazione e aggiornamento su tutte le novità della piattaforma.

Le agenzie presenti in questa directory sono considerate leader nel settore, poiché dimostrano di possedere le competenze tecniche e strategiche necessarie per eccellere in un mercato altamente competitivo come quello digitale. Includere queste agenzie nella nostra analisi della concorrenza è stata una scelta deliberata per confrontarci con i migliori attori del mercato italiano, che non solo offrono una vasta gamma di servizi digitali, ma che hanno anche una solida reputazione e una significativa presenza nel mercato. Questo ci permette di sviluppare una strategia competitiva basata su un benchmarking accurato e rilevante rispetto ai più forti competitori del settore.

L'elenco delle agenzie selezionate comprende:

- Moca Interactive (mocainteractive.com)
  - Noiza (noiza.it)
  - Loop Srl (loopsrl.it)
  - Digital Angels (digitalangels.com)
  - Growth Hackers (growthhackers.it)
  - Caffeina (caffeina.com)
  - Secret Key (secretkey.it)
  - Alkemy (alkemy.com)
  - Rocket PPC (rocketppc.com)
  - Green Click Media (greenclickmedia.com)
  - Studio Cappello (studiocappello.com)
  - Bizen (bizen.it)
  - Dataz (dataz.it)
  - Connexia (connexia.com)
  - Twow (twow.it)
  - Noonic (noonic.com)
  - BitBang (bitbang.com)
  - Brainpull (brainpull.com)
  - Wib (wib.it)
  - Marketing Arena (marketingarena.com)
  - Instilla (instilla.it)
  - Social Idea (socialidea.it)

Raccolta dei Dati: La raccolta delle informazioni è stata effettuata attraverso un'attività di estrapolazione di informazioni sui siti ufficiali dei competitor. I dati raccolti includono:

- Descrizione dei servizi offerti
  - Profilo dei clienti serviti
  - Case study e risultati dimostrati
  - Certificazioni professionali e premi ricevuti
  - Dati finanziari forniti da Creditsafe

Analisi dei Dati: I dati raccolti sono stati organizzati in una tabella comparativa, valutando ogni agenzia secondo i KPI definiti. Questo ha permesso di creare un quadro chiaro delle competenze e delle performance delle agenzie.

## **Modalità di Rating**

## Per valutare le web agency, sono stati definiti i seguenti Key Performance Indicators (KPI), ciascuno con un punteggio da 1 a 5:

**Servizi**: si valuta la varietà e la specializzazione dei servizi offerti. Ad esempio, se un'agenzia offre solo servizi di base come SEO, riceverà un punteggio basso. Se, invece, offre una vasta gamma di servizi come SEO, SEM, social media marketing, content marketing, e UX design, con specializzazioni in ciascuna area, otterrà un punteggio più elevato.

**Profilo Clienti**: si valuta la tipologia e la notorietà dei clienti dell'agenzia. Ad esempio, se l'agenzia lavora principalmente con piccole imprese locali, avrà un punteggio più basso. Se, invece, collabora con grandi aziende o multinazionali note a livello internazionale, il punteggio sarà più alto.

**Fatturato**: il fatturato annuale dell'agenzia viene utilizzato per misurare le dimensioni e il successo economico. Ad esempio, se il fatturato annuale è inferiore a 500.000€, il punteggio sarà basso. Se supera i 10 milioni di €, l'agenzia riceverà un punteggio molto alto.

**Numero dipendenti**: si valuta il numero di dipendenti per misurare la dimensione dell'organizzazione. Ad esempio, se l'agenzia ha meno di 10 dipendenti, il punteggio sarà basso. Se ha più di 200 dipendenti, il punteggio sarà molto alto.

**Rating Totale (1-5)**: la valutazione complessiva dell'agenzia sarà espressa su una scala da 1 a 5 e si baserà su diversi fattori. Tra questi, il fatturato (superiore a 5 milioni di €) e il numero di dipendenti (superiori a 50\) sono elementi quantitativi fondamentali. Tuttavia, un'importante parte della valutazione considera anche i criteri soggettivi e aspirazionali legati all'allineamento con i valori, la missione, la visione e la cultura di Jump Group.

Questi aspetti soggettivi riflettono quanto l'agenzia si avvicina alla realtà aziendale che Jump Group desidera diventare, valutando l'adeguatezza della sua cultura aziendale, della sua strategia e delle sue pratiche rispetto a quelle di Jump Group.

Questo approccio ha permesso di ottenere una valutazione dettagliata e comparativa delle principali web agency concorrenti di Jump Group, fornendo una base solida per strategie di benchmarking oggettiva.

Le aziende selezionate come principali concorrenti di Jump Group sono Caffeina, Brainpull, Studio Cappello e Alkemy. Queste realtà sono state identificate sulla base del loro posizionamento nel settore, del tipo di servizi offerti, del profilo dei clienti e della dimensione organizzativa. La scelta deriva dall'analisi delle loro competenze chiave e del livello di allineamento con l'offerta e i valori di Jump Group.

### **1\. Caffeina**

- Servizi: Caffeina si distingue per la sua competenza in branding, sviluppo web, marketing digitale e UX/UI design, elementi fondamentali anche per Jump Group. La sua capacità di offrire soluzioni integrate alle grandi aziende e alle PMI la rende un player rilevante nel mercato.
- Profilo Clienti: Lavorando con grandi aziende e PMI, Caffeina condivide un target simile a quello di Jump Group, aumentando la competizione diretta.
- Fatturato e Dipendenti: Con un fatturato di oltre 16 milioni di euro e 217 dipendenti, rappresenta un modello di crescita sostenibile e organizzativo per Jump Group.
- Allineamento Valori: L'orientamento di Caffeina verso innovazione e creatività rispecchia i valori centrali di Jump Group, rendendola un competitor strategico.

### **2\. Brainpull**

- Servizi: Brainpull offre servizi di SEO, SEM, marketing digitale e sviluppo web, settori nei quali Jump Group opera attivamente.
- Profilo Clienti: Lavorando sia con PMI che grandi aziende, Brainpull compete direttamente su un mercato simile.
- Fatturato e Dipendenti: Con un fatturato di oltre 6,7 milioni di euro e 59 dipendenti, Brainpull ha seguito negli anni un percorso di crescita costante e sostenibile, che rispecchia l'approccio orientato alla qualità e all'efficienza, caratteristiche in linea con la filosofia di Jump Group.
- Allineamento Valori: La forte attenzione di Brainpull per la digitalizzazione delle imprese e l'ottimizzazione delle risorse tecnologiche si allinea con la visione di Jump Group, incentrata su soluzioni efficienti e innovative.

### **3\. Studio Cappello**

- Servizi: Studio Cappello è specializzato in SEO, SEM, marketing automation e sviluppo web, aree centrali anche nell'offerta di Jump Group.
- Profilo Clienti: L'agenzia serve PMI e grandi aziende, condividendo quindi un segmento di mercato simile a Jump Group.
- Fatturato e Dipendenti: Con un fatturato di oltre 5,3 milioni di euro e 54 dipendenti, Studio Cappello ha seguito un percorso di consolidamento basato su competenze specialistiche e risultati misurabili. Questo approccio, orientato alla crescita sostenibile e alla continua evoluzione, riflette la stessa visione di Jump Group, che mira a bilanciare espansione e qualità dei servizi offerti
- Allineamento Valori: La focalizzazione di Studio Cappello su strategie di marketing orientate alle performance e ai risultati si sposa con l'approccio di Jump Group, che mira a fornire soluzioni mirate e misurabili per i suoi clienti.

### **4\. Alkemy**

- Servizi: Alkemy offre un'ampia gamma di servizi, dal marketing digitale allo sviluppo software e alla consulenza strategica, rendendola una realtà di riferimento nel settore della trasformazione digitale.
- Profilo Clienti: Lavorando con grandi aziende e PMI, Alkemy copre lo stesso target di Jump Group, ma con una presenza più forte su progetti di grande scala.
- Fatturato e Dipendenti: Con un fatturato di oltre 60 milioni di euro e 465 dipendenti, Alkemy rappresenta un importante benchmark per la crescita di Jump Group.
- Allineamento Valori: L'attenzione di Alkemy verso l'innovazione e la trasformazione digitale è in linea con la mission di Jump Group, che punta a fornire soluzioni digitali all'avanguardia per migliorare la competitività dei suoi clienti.

La selezione di questi quattro competitor si basa quindi su una combinazione di fattori economici, strategici e valoriali che li rende rilevanti nel confronto con Jump Group.

Nota: l’azienda è stata recentemente acquisita da RETEX. I dati riportati si riferiscono al periodo precedente all’acquisizione.

# **12. Competitors in-depth**

**12.1 Caffeina**

[https://caffeina.com/](https://caffeina.com/)

**Fatturato ultimo triennio**  
2021 13.100.205€ (+45%)  
2022 15.564.292€ (+19%)  
2023 16.278.709€ (+5%)

Caffeina è un’agenzia digitale italiana che ha avuto una crescita significativa e un’evoluzione notevole negli ultimi anni. Fondata nel 2012, Caffeina si è rapidamente affermata nel settore del marketing digitale e della comunicazione, diventando uno dei principali player in Italia.  
Negli ultimi anni, l’azienda ha adottato un piano strategico quinquennale chiamato “Towards 2025”, basato su tre pilastri: Expertise, Connection e People. Questo piano mira a consolidare le competenze interne, migliorare la connessione con i clienti e valorizzare il capitale umano .  
Nel 2022, Caffeina ha registrato una crescita del 19% rispetto all’anno precedente, superando i 15 milioni di euro di fatturato. Questo risultato è stato raggiunto nonostante le sfide globali, come la guerra in Ucraina e l’aumento dei costi . La strategia di Caffeina include anche la crescita tramite acquisizioni, come l’acquisizione di una società leader nel Service Design, e il lancio di nuove strutture verticali per lo sviluppo di prodotti digitali .  
Caffeina ha ampliato il proprio team, attirando professionisti di alto livello e investendo nella formazione e nello sviluppo del personale. L’azienda ha anche ottenuto riconoscimenti come il Great Place to Work e ha aderito al network globale indipendente Stagwell .  
Fonti: [Engage.it](https://www.engage.it) e [Touchpoint.news](https://www.touchpoint.news).

**Servizi Attuali e Futuri Investimenti**  
Servizi Attuali:

- Strategic Planning: Include strategia di marca, comunicazione e prodotto digitale.
- Digital Strategy: Audit digitale, strategia dei dati e dei contenuti.
- Research & Insight: Ricerca qualitativa e quantitativa, analisi del sentiment e delle tendenze.
- Communication: Campagne integrate, strategia video e marketing esperienziale.
- Experience Design: Design del servizio e del prodotto, UI e UX research.
- Technology: Sviluppo di siti web, app mobili, e-commerce, e applicazioni vocali.
- Content: Piani editoriali, contenuti nativi, podcast, scrittura UX e SEO.
- Production: Produzione video e foto, copertura live.
- Social & Influencer: Marketing sui social media, gestione della comunità, marketing con influencer.
- Digital Media: Pianificazione media, SEO, PR digitale, marketing delle performance, CRO, e analisi digitali .

Futuri Investimenti:

- Caffeina intende continuare a espandere i suoi servizi nel settore digitale e della comunicazione, concentrandosi particolarmente su innovazioni tecnologiche e strategie integrate. Parte degli investimenti sarà dedicata alla crescita della “Digital Media Unit”, rafforzando il team con esperti di settore per migliorare la pianificazione media e le strategie di performance e awareness .
- Un ulteriore focus sarà sull’ampliamento delle quattro verticalità (Creative Agency, Dynamo, Consulting, Digital Media) per offrire soluzioni più integrate e sinergiche ai clienti, seguendo il piano strategico “Towards 2025”.

**Servizi Migliori degli Ultimi 3 Anni**  
Negli ultimi tre anni, Caffeina ha visto una crescita significativa in diversi settori, grazie anche all’acquisizione di importanti clienti come Paramount+, Enel X,Kinder e Ferrero, UnipolSai, Grenke, Unilever e Lottomatica. I servizi più rilevanti che hanno contribuito a questa crescita includono:

- Digital Media: La crescita del team e l’ottimizzazione delle strategie di digital media, con un focus particolare su paid media, SEO, analytics e direct marketing.
- Creative Agency: Sviluppo di campagne integrate e innovative, che hanno permesso di attrarre nuovi clienti e consolidare la reputazione dell’agenzia.
- Dynamo (Digital Product Unit): Innovazione digitale e sviluppo di prodotti che hanno aiutato i brand a modernizzarsi e ad avere un impatto significativo sul mercato.

In sintesi, Caffeina si sta posizionando come uno dei principali player nel settore del marketing digitale e della comunicazione, puntando su innovazione, crescita e consolidamento della propria offerta attraverso un approccio integrato e multidisciplinare.  
Caffeina sta investendo in tecnologie di apprendimento automatico continuo (Continual Learning), che permettono ai sistemi di IA di aggiornarsi e migliorare costantemente senza dover essere re-trained da zero. Questo approccio non solo riduce i costi operativi e l’impatto ambientale, ma consente anche di mantenere le conoscenze acquisite nel tempo, migliorando la capacità della IA di adattarsi a nuovi scenari e informazioni (fonte [BITMAT.it](http://binata.it))

**12.2 Studio Cappello**

[https://www.studiocappello.it/](https://www.studiocappello.it/)

**Fatturato ultimo triennio**  
2021 4.260.529  
2022 5.336.386€ (+8%)  
2023 5.875.546€ (+10%)

Studio Cappello, parte del gruppo WMR, è un’agenzia digitale italiana ben riconosciuta per la sua competenza in marketing digitale e strategie data-driven. Fondata da Andrea Cappello, l’agenzia è specializzata in servizi come SEO, ADS, CRO, UX/UI, e marketing automation, supportando aziende e ecommerce nella loro crescita online.

La reputazione di Studio Cappello è eccellente, sia a livello nazionale che internazionale. L’agenzia è stata premiata per la qualità del suo ambiente lavorativo, ricevendo riconoscimenti come “Great Place to Work” per l’attenzione al benessere dei dipendenti. Questo impegno verso un ambiente di lavoro positivo si riflette anche nelle loro politiche di smart working, che sono state implementate in modo flessibile e su misura per le esigenze dei dipendenti. L’agenzia sta anche ampliando l’uso di tecnologie innovative come l’Intelligenza Artificiale Adaptive e la Marketing Automation, strumenti fondamentali per migliorare le performance delle aziende clienti, specialmente nei settori dell’e-commerce e del retail omnichannel. Questo approccio data-driven consente di ottimizzare KPI come il customer lifetime value, aumentando direttamente il fatturato e i margini. (FONTE ENGAGE)

**Migliori clienti:** Subito, Ikea, Pittarello, Thun, Gruppo Mediaset, Geox, Parkingo, Riello, Electrolux

**Obiettivi futuri:**

- Rafforzamento delle aree strategy e content. Questo include un consolidamento dei servizi interni e una maggiore enfasi su contenuti di alta qualità per supportare la crescita dei loro clienti.
- Ulteriore crescita del fatturato, con proiezioni di incremento a due cifre percentuali.

**12.3 Brainpull**

[https://www.brainpull.com/](https://www.brainpull.com/)

**Fatturato ultimo triennio**  
2020 4.260.529  
2021 5.205.307 (+22%)  
2022 6.382.657 (+23%)  
2023 6.574.435 (+3%)

Brainpull, agenzia di comunicazione nata a Conversano (Puglia), ha raggiunto traguardi notevoli negli ultimi anni. Tra il 2018 e il 2020, il suo fatturato è cresciuto del 46% annuo, passando da 1,3 a 4,3 milioni di euro, con un aumento dei dipendenti da 10 a 29\. Questo risultato l’ha inserita nella lista delle 1000 aziende europee a più rapida crescita del Financial Times.

Punta a espandere i suoi servizi e consolidare la propria presenza nel settore marketing con un focus su strategie integrate e innovazione tecnologica. Recentemente, ha completato l’acquisizione del 100% del marchio Pescaria, dimostrando una chiara intenzione di crescere attraverso l’acquisizione di altre società e il rafforzamento delle proprie competenze nel marketing digitale e nella gestione aziendale.

L’agenzia ha già ampliato il proprio portafoglio lanciando nuovi brand nel settore food, come “Evviva Maria” e “Ammà Just Pizza,” dimostrando il suo impegno verso la creazione di nuovi concept culinari, con una forte componente di comunicazione digitale. Brainpull sta inoltre adottando un approccio strategico orientato alla sostenibilità e all’innovazione, come dimostrato dall’introduzione del modello plastic-free nei punti vendita di Pescaria.

**Migliori Clienti**: Stella Artois, Autogrill, Miscusi, Piquadro

**12.4 Alkemy**

Alkemy S.p.A. è una società italiana leader nella trasformazione digitale, quotata sul Segmento STAR del mercato MTA di Borsa Italiana. Fondata con 23 persone, oggi conta oltre 1.000 professionisti e ha registrato un fatturato di 107 milioni di euro nel 2022, con un tasso di crescita annuale composto (CAGR) del 30% dal 2012\. (Harvard Business Review Italia)

**Dati finanziari e obiettivi futuri:**

•Nel 2023, Alkemy ha registrato un fatturato consolidato gestionale non inferiore a 118 milioni di euro, segnando un incremento dell’11% rispetto ai 106,6 milioni del 2022\. (MoneyController)

•L’EBITDA adjusted per il 2023 è stato di 13 milioni di euro, in aumento del 10% rispetto agli 11,8 milioni dell’anno precedente. (MarketScreener)

**Clienti principali e servizi offerti:**

Alkemy opera in diversi settori, tra cui telecomunicazioni, media, servizi al consumatore, servizi finanziari e utilities. Offre una gamma completa di servizi che includono strategia digitale, tecnologia, dati e creatività, con l’obiettivo di migliorare le operazioni e i servizi delle medie e grandi aziende, stimolando l’evoluzione del loro modello di business in linea con l’innovazione tecnologica e i comportamenti dei consumatori. (Alkemy | Enabling evolution).

Alkemy S.p.A. ha delineato diversi obiettivi strategici per il futuro, focalizzandosi su iniziative che promuovono la trasformazione digitale e la sostenibilità.

**1)Digital Ready for Board Program:**

Nel 2024, Alkemy, in collaborazione con Chaberton Partners e Paola Bonomo, ha lanciato il “Digital Ready for Board Program”. Questo programma mira a definire una tassonomia delle competenze digitali essenziali per i membri dei Consigli di Amministrazione, fornendo linee guida per accelerare la trasformazione digitale nelle aziende. Inoltre, l’iniziativa si propone di individuare e supportare nuovi talenti, i “Digital Board Member del futuro”, attraverso l’attivazione di una community dedicata. (Digital Ready for Board)

**2)Sostenibilità e Governance:**

Alkemy ha approvato quattro policy riguardanti diversità e inclusione, diritti umani, anti-corruzione e green office, e ha varato un piano di sostenibilità 2024-2027. Queste iniziative riflettono l’impegno dell’azienda nel promuovere pratiche sostenibili e una governance responsabile.

Questi obiettivi sottolineano l’impegno di Alkemy nel guidare la trasformazione digitale e nel promuovere la sostenibilità all’interno delle organizzazioni.
